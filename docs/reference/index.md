---
title: Harmonogram działania
titleSuffix: Microsoft Cloud Adoption Framework for Azure
description: Uzyskaj informacje o harmonogramie działania dla przewodnika Microsoft Cloud Adoption Framework dla platformy Azure.
author: BrianBlanchard
ms.author: brblanch
ms.date: 04/04/2019
ms.topic: landing-page
ms.service: cloud-adoption-framework
ms.subservice: reference
layout: LandingPage
ms.openlocfilehash: 0e6bcc4e41855db5288b1f503a8f091fefd05500
ms.sourcegitcommit: b30952f08155513480c6b2c47a40271c2b2357cf
ms.translationtype: HT
ms.contentlocale: pl-PL
ms.lasthandoff: 10/15/2019
ms.locfileid: "72378901"
---
# <a name="microsoft-cloud-adoption-framework-for-azure"></a>Struktura wdrażania chmury firmy Microsoft dla platformy Azure

Chmura całkowicie zmienia sposoby, w jakie firmy pozyskują zasoby technologiczne i korzystają z nich. Tradycyjnie przedsiębiorstwa były właścicielami wszystkich aspektów technologii, od infrastruktury po oprogramowanie, i brały za nie odpowiedzialność. Chmura umożliwia przedsiębiorstwom aprowizowanie i używanie zasobów tylko wtedy, kiedy są potrzebne. Jednak wdrożenie chmury to środek do celu. Przedsiębiorstwa wdrażają chmurę, gdy zauważają, że może ona mieć zastosowanie w dowolnych z następujących możliwości biznesowych:

- Firmy są motywowane do **migracji** do chmury przez następujące czynniki:
  - Optymalizacja działania.
  - Uproszczenie technologii.
  - Zwiększenie sprawności biznesowej.
  - Redukcja kosztów.
  - Gotowość na nowe możliwości techniczne.
  - Skalowanie do wymagań rynkowych lub obszarów geograficznych.
- Firmy są motywowane do wprowadzania **innowacji** przy użyciu chmury przez następujące czynniki:
  - Ulepszenie środowiska klienta.
  - Zwiększenie zaangażowania klientów.
  - Przekształcanie produktów.
  - Gotowość na nowe możliwości techniczne i ich tworzenie.
  - Skalowanie do wymagań rynkowych lub obszarów geograficznych.

## <a name="vision-and-objectives"></a>Wizja i cele

Usunięcie kluczowych przeszkód i wprowadzanie zmian wymaga więcej niż tylko wskazówek dotyczących implementacji. Przewodnik Cloud Adoption Framework to zbiór dokumentacji, wskazówek dotyczących implementacji, najlepszych rozwiązań oraz narzędzi, które ułatwiają dostosowanie strategii do branży, kultury i technologii w celu zapewnienia pożądanych wyników biznesowych. Jego modularna struktura prowadzi klienta przez proces wdrażania chmury. Przewodnik Cloud Adoption Framework może działać samodzielnie i zapewniać klientom ustrukturyzowane wskazówki dotyczące samoobsługi. Gdy jest to możliwe, przewodnik Cloud Adoption Framework opiera się na istniejących wskazówkach w celu spełniania następujących celów:

- **Cel strategii technicznej:** Tworzenie skalowalnych strategii technicznych wykraczających poza minimalną konieczną funkcjonalność, aby ułatwić klientom dostosowywanie w celu spełniania potrzeb oraz eliminowania ograniczeń.
- **Cel strategii biznesowej:** Bez definiowania strategii biznesowej w niniejszych wskazówkach pomożemy architektom zrozumieć, udokumentować i przedstawić strategię biznesową, aby umożliwić podjęcie właściwych decyzji.
- **Cel strategii kulturowej:** Mimo iż nie zapewniamy szczegółowych wskazówek ułatwiających wprowadzenie zmian kulturowych lub organizacyjnych, to udostępniamy metodologie, scenariusze i pytania, które pomogą zidentyfikować i usunąć przeszkody kulturowe w strategii technicznej.

## <a name="fulfilling-the-vision"></a>Realizacja wizji

Przewodnik Cloud Adoption Framework to nadrzędna struktura obejmująca fazy Planowanie, Gotowość i Wdrażanie w motywacjach Migracja i Innowacja do wdrażania chmury i wspomagana przez wskazówki dotyczące ładu i działania.

Firma Microsoft aktywnie opracowuje tę aspiracyjną strukturę we współpracy z klientami, partnerami i zespołami wewnętrznymi. Aby zachęcić do partnerstwa, zawartość będzie udostępniana w publicznej wersji zapoznawczej, gdy tylko stanie się dostępna. Te publiczne wersje zapoznawcze umożliwiają testowanie, weryfikowanie i stopniowe udoskonalanie wskazówek. Przewodnik zostanie udostępniony ogólnie, gdy zostaną osiągnięte cele aspiracyjne.

Aby pomyślnie wdrożyć chmurę, klient musi przygotować swoich pracowników, technologie i procesy związane z tą transformacją cyfrową. Przewodnik Cloud Adoption Framework obejmuje sekcję przedstawiającą w sposób ogólny procesy wdrażania (Migracja i Innowacja) jako omówienie dla klientów. Ta sekcja składa się z następujących faz procesu wdrażania:

- **Planowanie:** Dopasowanie wyników biznesowych do zaległości technologicznych z możliwością działania. Ta faza obejmuje trzy obszary działań wczesnego etapu planowania:
  - Definiowanie uzasadnienia biznesowego i wyników biznesowych.
  - Ustalanie priorytetów obciążeń w oparciu o wpływ na wyniki biznesowe.
  - Tworzenie planu wdrażania chmury w oparciu o bieżący majątek cyfrowy i priorytety obciążeń.
- **Gotowość:** Przygotowanie personelu, kultury i środowiska na zmianę. Ta faza ma trzy kluczowe składniki:
  - Utworzenie zespołu strategicznego ds. chmury i innego dopasowania organizacyjnego.
  - Utworzenie planu gotowości w zakresie umiejętności obejmującego role i funkcje.
  - Utworzenie podstaw dla platformy Azure przez przygotowanie środowiska chmury.
- **Wdrażanie:** Implementowanie odpowiednich zmian w procesach informatycznych i biznesowych, aby ułatwić klientom realizowanie strategii dotyczących działalności, technologii i personelu. Ta faza obejmuje kilka obszarów, które będą się różnić w zależności od tego, co organizacja wdraża:
  - Migracja obciążeń i zasobów.
  - Modernizacja aplikacji i danych.
  - Ład w chmurze.
  - Działanie zasobów i obciążeń w chmurze oraz zarządzanie nimi.

Te fazy nie są liniowe i prawdopodobnie staną się cyklem, w którym klienci ponownie analizują i rozszerzają plany wdrażania, gdy ich pracownicy bieglej posługują się chmurą, a aplikacje i obciążenia działają prawidłowo i są prawidłowo zarządzane, są zgodne z zasadami firmowymi oraz zapewniają odpowiednie wyniki biznesowe.

## <a name="quarterly-roadmap"></a>Kwartalny harmonogram działania

Poniżej przedstawiono określone wersje na kwartał, aby przedstawiać dojrzałość każdej sekcji zawartości w cyklu kwartalnym.

### <a name="q2-2019"></a>2\. kwartał 2019 r.

- **Pierwsza wersja:** Sekcje Migracja, Gotowość i Planowanie zostaną udostępnione jako pierwsze wersje w bieżącym kwartale, przy czym planowane jest udostępnianie jednej sekcji w danym miesiącu.
- **Wersja wczesnego testowania:** W przypadku sekcji Ład, Migracja i Gotowość należy spodziewać się ukończenia wersji wczesnego testowania w bieżącym kwartale.
- **Wersja ciągłej dojrzałości:** W przypadku sekcji Ład i Migracja należy spodziewać się przynajmniej jednej wersji skupiającej się na bardziej szczegółowej definicji następnych kroków z możliwością działania. Należy oczekiwać, że w sekcji Ład zostaną dokładniej opisane takie zagadnienia jak najlepsze rozwiązania i zakres rozszerzony.
- **Wersja poza pasmem:** Sekcja Gotowość będzie dostępna w wersji poza pasmem od drugiej połowy kwietnia do maja. Zawartość sekcji Gotowość zostanie ściągnięta bezpośrednio z podręcznika Gotowość na platformę Azure w celu zapewnienia nadchodzącej integracji z witryną Azure Portal. Ta zawartość zostanie udoskonalona i dopasowana do metodologii przewodnika Cloud Adoption Framework przed udostępnieniem oficjalnej pierwszej wersji sekcji Gotowość w drugiej połowie Maja.

### <a name="q3-2019"></a>3\. kwartał 2019 r.

- **Pierwsza wersja:** Innowacje aplikacji i innowacje danych.
- **Wersja wczesnego testowania:** Planowanie i innowacje aplikacji.
- **Wersja ciągłej dojrzałości:** W sekcjach Gotowość, Planowanie, Migracja i Ład zostaną opisane w bieżącym kwartale takie zagadnienia jak automatyzacja, najlepsze rozwiązania i zakres rozszerzony.

## <a name="looking-back-recent-releases"></a>Patrząc wstecz (ostatnie wersje)

**Utworzenie przewodnika Cloud Adoption Framework (1 października 2018 r.):** Klienci chcą, abyśmy im pomogli wdrożyć usystematyzowane podejście do przekształcenia firmy przy użyciu chmury.

Na początku 2018 roku firma Microsoft udostępniła przewodnik Cloud Operating Model (COM). Przewodnik COM ułatwiał klientom zrozumienie, _czym jest_ i _na czym polega_ transformacja cyfrowa. Dzięki temu klienci poznawali wszystkie obszary, którymi trzeba się zająć: strategia biznesowa, strategia kulturowa i strategia technologiczna. Przewodnik COM nie zawierał jednak konkretnych _instrukcji_. Klienci często zadawali sobie pytanie „co dalej?”. Z powodu tej luki wiele naszych zespołów zaczęło tworzyć własne modele i podejścia. Mimo iż wszystkie zespoły skupiały się na tym samym celu, każdy z nich przekazywał nieco inne informacje, co w rezultacie prowadziło do nieporozumień.

W październiku 2018 roku zaczęliśmy przeglądać wszystkie modele wdrażania chmury, które powstały w naszej organizacji. Było ich około 60. Został wtedy utworzony zespół, którego zadaniem było połączenie wszystkich tych modeli w jeden. Wynikiem tych starań było utworzenie modelu Microsoft Cloud Adoption Framework dla platformy Azure, który ułatwia klientom zrozumienie, _czym jest_ i _na czym polega_ wdrożenie chmury, oraz zapewnia _wskazówki_ od firmy Microsoft przyspieszające ten proces.

**Wersja z 1. kwartału 2019 roku (11 lutego 2019 r.):** Na podstawie opinii klientów rozpoczęliśmy tworzenie filaru Ład. Klienci wskazywali, że ten składnik jest niezbędny do przyspieszenia migracji i udoskonalenia procesu wdrażania usług w chmurze. Zaufanie i ochrona, które są wynikiem utworzenia silnego modelu ładu, zwiększają ufność, której firmy potrzebują do realizowania celów związanych z wdrażaniem chmury.

Ta pierwsza wersja pomogła przetestować ważne przesłanie firmy Microsoft ujednolicone w przewodniku Cloud Adoption Framework. Zachowując praktyczne zastosowanie tego ujednoliconego przesłania, skupiliśmy się na utworzeniu 4-etapowego procesu z możliwością działania:

1. Zdefiniowanie stanu końcowego klienta na podstawie wspólnej metodologii.
2. Sporządzenie oceny w celu zdefiniowania luk i obszarów inwestycji w ład.
3. Zdefiniowanie minimalnej koniecznej funkcjonalności (MVP), aby ułatwić klientowi szybką iterację.
4. Zapewnienie możliwości stopniowego ulepszania MVP w celu ograniczenia ryzyka i spełniania wymagań biznesowych.

**Wersja z 2. kwartału 2019 roku (15 kwietnia 2019 r.):** Narzędzia migracji do chmury mogą łatwo migrować dziesiątki tysięcy zasobów IT do chmury. Jednak według opinii klientów migracje do chmury są blokowane przez gotowość techniczną i kulturową. W wersji wiosennej omówiono kwestię tych elementów blokujących przez zdefiniowanie podejścia iteracyjnego do migracji do chmury. Podstawowa metodologia obejmuje ulepszony przewodnik po migracji na platformę Azure, w którym omówiono narzędzia oraz podstawowe procesy i w którym zawarto sekcje dotyczące zakresu rozszerzonego i najlepszych rozwiązań umożliwiające dalszą pracę w oparciu o te podstawowe wskazówki.

Ta wersja zawiera również rozszerzenia sekcji Plan w przewodniku Cloud Adoption Framework skupiające się na planowaniu biznesowym. Obejmuje również istniejący przewodnik konfigurowania platformy Azure w ramach nowej sekcji Gotowość w przewodniku Cloud Adoption Framework.

_Zmiany w spisie treści (okienko nawigacji po lewej stronie):_ Okienko nawigacji po lewej stronie zostało udoskonalone, aby było zgodne z sekcjami Planowanie, Gotowość i Wdrażanie. Sekcja Wprowadzenie została przeprojektowana tak, aby zapewniała czytelnikowi podsumowanie trzech procesów opisanych w przewodniku Cloud Adoption Framework.

## <a name="next-steps"></a>Następne kroki

Dodaj tę stronę do zakładek i co miesiąc sprawdzaj na niej aktualizacje harmonogramu działania oraz informacje dotyczące ostatnich zmian w przewodniku Cloud Adoption Framework.
