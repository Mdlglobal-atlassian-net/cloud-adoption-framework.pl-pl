---
title: Teoretyczne wskazówki dotyczące zarządzania chmurą
description: Skorzystaj z przewodnika Cloud Adoption Framework dla platformy Azure, aby poznać model operacyjny, procesy i narzędzia mające udowodnioną skuteczność w rozwiązaniach chmurowych.
author: BrianBlanchard
ms.author: brblanch
ms.date: 10/17/2019
ms.topic: article
ms.service: cloud-adoption-framework
ms.subservice: operate
ms.openlocfilehash: b08e35ce2ac2d1bfd4a962b9bf5d29654c652c0a
ms.sourcegitcommit: 0ea426f2f471eb7310c6f09478be1306cf7bf0d8
ms.translationtype: HT
ms.contentlocale: pl-PL
ms.lasthandoff: 03/05/2020
ms.locfileid: "78341168"
---
# <a name="it-management-and-operations-in-the-cloud"></a>Zarządzanie i operacje IT w chmurze

Nie da się przecenić znaczenia właściwego zarządzania i operacji podczas przechodzenia do modelu opartego na chmurze. Niestety niewiele organizacji jest gotowych na wprowadzenie zmian w zarządzaniu IT wymaganych do pomyślnego utworzenia modelu operacyjnego opartego na chmurze. W tej części przewodnika Cloud Adoption Framework opisano model operacyjny, procesy i narzędzia mające udowodnioną skuteczność w rozwiązaniach chmurowych. Każdy z tych obszarów reprezentuje niewielką, ale fundamentalną zmianę w tym, jak firmy powinny postrzegać operacje IT i zarządzanie, gdy zaczną wdrażać chmurę.

## <a name="brief-history-of-it-management"></a>Krótka historia zarządzania rozwiązaniami IT

Przed wprowadzeniem chmury zarządzanie rozwiązaniami IT było prostym pozyskiwaniem. Pozyskiwanie sprzętu technicznego do obsługi procesów biznesowych wymagało znajomości kwestii technicznych i dogłębnego doświadczenia z konkretną grupą sprzedawców sprzętu. Zarządzanie IT obejmowało wybór, pozyskiwanie i konfigurowanie zasobów IT. Zwykle zakupione zasoby obejmowały magazyn, moc obliczeniową, sieć i inne podobne zasoby potrzebne do obsługi wymaganej funkcji biznesowej. Członkowie działu IT byli ekspertami w zakresie sprzętu, ich zadaniem było więc również wdrożenie go tak, aby zapewnić maksymalną wydajność i minimalne przerwy w działalności firmy.

Podczas tworzenia nowych rozwiązań technologicznych firma ma jasno zdefiniowane potrzeby, które mogą uzasadniać znaczące koszty związane z nabywaniem zasobów lub nawet tworzeniem całych centrów danych. Podczas tworzenia rozwiązań firma postrzega koszty ich pozyskiwania jako inwestycję na przyszłość. Gdy potrzeba biznesowa zostaje spełniona, zmienia się sposób postrzegania tych kosztów. Koszty związane z istniejącymi rozwiązaniami uważane są za obciążenie wynikające z realizacji wcześniejszych potrzeb. To dlatego wiele firm postrzega dział IT jako centrum kosztów. Również z tego powodu w wielu organizacjach IT przeprowadzane są regularne cięcia kosztów oraz redukcje zatrudnienia pracowników działu IT.

## <a name="cloud-management"></a>Zarządzanie w chmurze

Historyczny model działania działów IT sprawdzał się przez ponad 20 lat. Ale ten model jest obecnie przestarzały i mniej pożądany niż alternatywne rozwiązania z wykorzystaniem chmury. Po przejściu zespołów ds. zarządzania IT do chmury mają one szansę przemyśleć ten model i przynieść więcej zysków firmie. W tej serii artykułów opisano unowocześniony model zarządzania IT.

![Metodologia zarządzania w przewodniku Cloud Adoption Framework](../../_images/manage/caf-manage.png)

## <a name="next-steps"></a>Następne kroki

Aby lepiej zrozumieć ten nowy model zarządzania w chmurze, zacznij od zapoznania się z artykułem [Omówienie spójności biznesowej](./business-alignment.md).

> [!div class="nextstepaction"]
> [Omówienie spójności biznesowej](./business-alignment.md)
