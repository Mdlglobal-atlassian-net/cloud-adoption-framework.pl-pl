---
title: Co to jest majątek cyfrowy?
description: Dowiedz się, co to jest majątek cyfrowy, jak można go zmierzyć oraz jak zaktualizować model finansowy, aby odzwierciedlał ten majątek.
author: BrianBlanchard
ms.author: brblanch
ms.date: 12/10/2018
ms.topic: conceptual
ms.service: cloud-adoption-framework
ms.subservice: plan
ms.openlocfilehash: d4378959545fe6206497228195db0d1ce7fcf0e7
ms.sourcegitcommit: afe10f97fc0e0402a881fdfa55dadebd3aca75ab
ms.translationtype: HT
ms.contentlocale: pl-PL
ms.lasthandoff: 03/31/2020
ms.locfileid: "80434844"
---
<!-- markdownlint-disable MD026 -->

# <a name="what-is-a-digital-estate"></a>Co to jest majątek cyfrowy?

Każda nowoczesna firma dysponuje jakąś formą majątku cyfrowego. Podobnie jak w przypadku majątku fizycznego, majątek cyfrowy to pojęcie abstrakcyjne odnoszące się do realnie posiadanych zasobów. W przypadku majątku cyfrowego te zasoby obejmują maszyny wirtualne, serwery, aplikacje, dane i tak dalej. Zasadniczo majątek cyfrowy to zbiór zasobów IT, które obsługują procesy biznesowe i operacje pomocnicze.

Znaczenie majątku cyfrowego jest najbardziej widoczne podczas planowania i realizacji zadań transformacji cyfrowej. Podczas procesu transformacji cyfrowej zespoły ds. strategii w chmurze używają majątku cyfrowego do określenia, jak mapować wyniki biznesowe, aby przygotowywać plany i zadania techniczne. Wszystko zaczyna się od spisu i pomiaru zasobów cyfrowych posiadanych obecnie przez firmę.

## <a name="how-can-a-digital-estate-be-measured"></a>Jak można zmierzyć majątek cyfrowy?

Miara majątku cyfrowego zmienia się w zależności od pożądanych wyników biznesowych.

- **Migracje infrastruktury:** Kiedy organizacja koncentruje się na sprawach wewnętrznych i szuka sposobów na zoptymalizowanie kosztów, procesów operacyjnych, elastyczności lub innych aspektów operacji, majątek cyfrowy skupia się wokół maszyn wirtualnych, serwerów i obciążeń.

- **Innowacje w zakresie aplikacji:** W przypadku transformacji ukierunkowanych na klientów fokus jest nieco inny. Należy skoncentrować się na aplikacjach, interfejsach API i danych transakcyjnych, które obsługują klientów. Maszyny wirtualne i urządzenia sieciowe często mają mniejsze znaczenie.

- **Innowacje bazujące na danych:** Na dzisiejszym rynku zdominowanym przez rozwiązania cyfrowe trudno jest uruchomić nowy produkt lub nową usługę bez solidnych podstaw w danych. W trakcie prac nad wprowadzaniem innowacji w danych obsługiwanych przez chmurę fokus jest przesunięty bardziej w kierunku silosu danych w całej organizacji.

Kiedy organizacja określi, jaka forma transformacji jest najważniejsza, zarządzanie planowaniem majątku cyfrowego staje się dużo łatwiejsze.

> [!TIP]
> Każdy typ transformacji można mierzyć przy użyciu dowolnego z tych trzech podejść. Firmy często przechodzą wszystkie trzy transformacje równolegle. Zdecydowanie zaleca się, aby kierownictwo firmy i zespół ds. strategii w chmurze miały takie samo podejście do transformacji, która jest najważniejsza z punktu widzenia sukcesu firmy. To porozumienie stanowi podstawę wspólnego języka i metryk w wielu inicjatywach.

## <a name="how-can-a-financial-model-be-updated-to-reflect-the-digital-estate"></a>Jak można zaktualizować model finansowy w celu odzwierciedlenia majątku cyfrowego?

Analiza majątku cyfrowego kieruje działaniami w zakresie wdrożenia chmury. Ponadto dostarcza informacje dla modeli finansowych, generując modele kalkulacji kosztów chmury, co z kolei pozwala uzyskać zwrot z inwestycji (ROI).

Aby przeprowadzić analizę majątku cyfrowego, wykonaj następujące czynności:

1. [Określenie podejścia do analizy](./approach.md).
1. [Zebranie danych dotyczących spisu stanu bieżącego](./inventory.md).
1. [Racjonalizacja zasobów w majątku cyfrowym](./rationalize.md).
1. [Dopasowanie zasobów do ofert chmury w celu obliczenia cen](./calculate.md).

Modele finansowe i listy prac dotyczące migracji można modyfikować, aby odzwierciedlić zracjonalizowany i wyceniony majątek.

## <a name="next-steps"></a>Następne kroki

Przed rozpoczęciem planowania majątku cyfrowego określ, jakiego podejścia użyć.

> [!div class="nextstepaction"]
> [Podejścia do planowania majątku cyfrowego](./approach.md)
