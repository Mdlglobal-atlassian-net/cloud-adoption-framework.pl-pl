---
title: Innowacje w gospodarce cyfrowej
description: Skoncentruj się na zrozumieniu potrzeb klientów i szybkim tworzeniu innowacji w chmurze, które kształtują sposób, w jaki klienci wchodzą w interakcje z Twoimi produktami.
author: BrianBlanchard
ms.author: brblanch
ms.date: 09/27/2019
ms.topic: conceptual
ms.service: cloud-adoption-framework
ms.subservice: innovate
ms.openlocfilehash: 3e8824e93f5ecc1db8359d8361a4aa6c84dd00f4
ms.sourcegitcommit: afe10f97fc0e0402a881fdfa55dadebd3aca75ab
ms.translationtype: HT
ms.contentlocale: pl-PL
ms.lasthandoff: 03/31/2020
ms.locfileid: "80427633"
---
# <a name="innovation-in-the-digital-economy"></a>Innowacje w gospodarce cyfrowej

Gospodarka cyfrowa to siła, z którą należy się liczyć niemal w każdej branży. Kluczowymi zasobami w trakcie rewolucji przemysłowej były benzyna, przenośnik taśmowy i ludzka pomysłowość — i to one napędzały innowacje na rynku. Największy wpływ na rynek miały jakość produktu, cena i logistyka, ponieważ celem firm było szybsze dostarczanie lepszych produktów do swoich klientów. Dzisiejsza gospodarka cyfrowa zmieniła sposób, w jaki klienci nawiązują relacje z korporacjami. W rezultacie zmianie uległy również formy kapitału oraz elementy wyróżniające firmę na rynku. W gospodarce cyfrowej klienci są mniej zainteresowani kwestiami logistycznymi, a bardziej ogólnym doświadczeniem związanym z korzystaniem z produktu. Wynika to z bezpośredniej interakcji z technologią w codziennym życiu i realizacją wartości oferowanej w związku z tą interakcją.

W części przewodnika Cloud Adoption Framework poświęconej innowacji skoncentrujemy się na zrozumieniu potrzeb klientów i szybkim tworzeniu innowacji, które kształtują sposób, w jaki klienci stykają się z produktami. Przedstawimy także metodę dostarczania minimalnej koniecznej funkcjonalności (MVP). Na koniec przedstawimy mapę typowych decyzji podejmowanych w cyklu innowacji, aby ułatwić zrozumienie, w jaki sposób chmura może stymulować innowacje i pomagać w tworzeniu partnerskich relacji z klientami.

## <a name="innovate-methodology"></a>Metodologia innowacji

Poniższy obraz ilustruje prostą metodologię innowacji w chmurze w ramach przewodnika Cloud Adoption Framework. Z kolejnych artykułów w tej sekcji dowiesz się, w jaki sposób tworzyć główne procesy, metody i mechanizmy szukania i stymulowania innowacji w Twojej firmie.

![Diagram przedstawiający metodologię innowacji w przewodniku Cloud Adoption Framework](../../_images/innovate/innovate-methodology.png)

W tej serii artykułów podkreślono następujące aspekty tej metodologii:

- Po pierwsze zawsze należy rozpocząć od wdrożenia rozwiązań u klientów i zebrania opinii, które budują partnerską relację za pośrednictwem cyklu „tworzenie — pomiar— nauka”.
- Po drugie należy zweryfikować metody tworzenia wynalazków cyfrowych, tak aby priorytetem było ich stosowanie przez klientów.

W poniższej sekcji opisano wzór na innowację oraz zobowiązania, które należy podjąć, aby to podejście przyniosło efekty.

## <a name="formula-for-innovation"></a>Wzór na innowację

Udana innowacja to nie przełomowe wydarzenie na miarę Wielkiego Wybuchu ani nieuchwytny magiczny jednorożec. Powodzenie innowacji wymaga zrównoważenia kilku elementów, jak pokazano w tym prostym równaniu: **Innowacja = wynalazek + wdrożenie**.

Innowacja wymaga obu elementów: wynalazku i wdrożenia. Prawdziwa innowacja to rezultat powolnego dostosowywania ludzkich doświadczeń poprzez nowe metody, procesy i technologie. Zgodnie z tym wzorem wynalazek to utworzenie nowego rozwiązania, które spełnia potrzeby klientów. Natomiast wdrożenie to zastosowanie nowego rozwiązania, tak aby kształtowało ludzkie zachowania i interakcje. Znalezienie równowagi pomiędzy wynalazkiem a wdrożeniem wymaga iteracji, podejmowania decyzji w oparciu o dane, nieustannego uczenia się oraz nastawienia na rozwój. Wymaga również technologii, które dotrzymują nam kroku i umożliwiają korzystanie z licznych szans na naukę we współczesnym społeczeństwie cyfrowym.

Chmura to nierzadko znakomita platforma dla wynalazków lub technologicznych aspektów innowacji. Niestety większość wspaniałych pomysłów upada na etapie wdrożenia, a nie samego pomysłu czy wynalazku. Aby osiągnąć sukces, zespoły deweloperów powinny zawsze rozpoczynać od elementu wdrożenia jako testu dla innowacji. Dlatego ta metodologia rozpoczyna się od wdrożenia. Aby korzystać z tej metodologii, zespół musi zgodzić się na przestrzeganie następujących trzech zobowiązań:

- [Zobowiązanie do stawiania klientów wyżej niż technologii](#commitment-to-prioritize-customers-over-technology)
- [Zobowiązanie do przejrzystości](#commitment-to-transparency)
- [Zobowiązanie do iteracji](#commitment-to-iteration)

## <a name="cultural-commitments"></a>Zobowiązania kulturowe

Przyjęcie [metodologii innowacji](../index.md) wymaga podjęcia kilku kulturowych zobowiązań w celu skutecznego korzystania z metryk opisanych w tym artykule. Zanim zmienimy nasze podejście do stymulowania innowacji, należy upewnić się, że zespół ds. wdrażania oraz zespoły liderów są gotowe do przestrzegania tych istotnych zobowiązań.

## <a name="commitment-to-prioritize-customers-over-technology"></a>Zobowiązanie do stawiania klientów wyżej niż technologii

Każdy zespół deweloperów ma zestaw narzędzi lub technologii, które dobrze zna. Warto znać swoje mocne strony i korzystać z narzędzi, które znamy. Jednak aby innowacja była pomyślna, zespoły muszą cały czas koncentrować się na potrzebach klientów i testowanej hipotezie. Czasami może się to rozmijać z możliwościami konkretnego narzędzia lub metody tworzenia architektury. Aby pomyślne wprowadzić innowację, zespół deweloperów musi pozostać otwarty na zmiany. W procesie innowacji decyzje techniczne muszą zależeć od potrzeb klienta, a nie preferencji zespołu.

## <a name="commitment-to-transparency"></a>Zobowiązanie do przejrzystości

Aby zrozumieć, jak dokonuje się pomiaru innowacji, trzeba najpierw zrozumieć, czym jest zobowiązanie do przejrzystości. Wprowadzenie innowacji może się udać tylko w środowisku, w którym powszechne jest *nastawienie na rozwój*. W centrum tego nastawienia jest imperatyw kulturowy dotyczący uczenia się na bazie własnych doświadczeń. Udane innowacje i nieustanne uczenie się rozpoczynają się od zobowiązania do przejrzystości w pomiarach. Jest to odważne zobowiązanie dla zespołu ds. wdrażania chmury. Jednak to zobowiązanie jest bezużyteczne, jeśli nie towarzyszy mu zobowiązanie do przestrzegania przejrzystości w zespołach liderów i zespołach ds. strategii chmury.

Przejrzystość jest ważna, ponieważ pomiar wpływu na klienta nie daje jednoznacznej odpowiedzi, czy coś jest prawidłowe, czy nie. Miary wpływu nie informują również o jakości pracy ani wydajności zespołu ds. wdrożenia. Zamiast tego wskazują szansę na naukę i lepsze spełnianie oczekiwań klientów. Nieprawidłowe korzystanie z metryk innowacji może mieć negatywny wpływ na tę kulturę. Ostatecznie doprowadzi to do manipulowania metrykami, a przez to w dłuższej perspektywie do niepowodzenia wynalazku, zespołów pomocniczych i w końcu — całej struktury zarządzania, która nieprawidłowo korzystała z danych. Liderzy i współautorzy powinni unikać korzystania z miar w celach innych niż nauka i doskonalenie rozwiązania MVP.

## <a name="commitment-to-iteration"></a>Zobowiązanie do iteracji

Tylko jedno założenie jest prawdziwe we wszystkich cyklach innowacji, a mianowicie &mdash; za pierwszym podejściem się nie uda. Pomiar pomaga zrozumieć, jakie korekty należy wprowadzić, aby osiągnąć oczekiwane wyniki. Zmiany, które prowadzą do oczekiwanych rezultatów, są konsekwencją iteracji procesu „tworzenie — pomiar— nauka”. Zespół ds. wdrożenia chmury oraz zespół ds. strategii chmury muszą zobowiązać się do utrzymania iteracyjnego nastawienia, zanim przyjmą nastawienie na rozwój lub podejście „tworzenie — pomiar— nauka”.

## <a name="next-steps"></a>Następne kroki

Zanim stworzysz kolejny wspaniały wynalazek, pomyśl o wdrożeniu u klienta, w czym pomoże zrozumienie [cyklu „tworzenie — pomiar— nauka”](./adoption.md).

> [!div class="nextstepaction"]
> [Wdrażanie rozwiązań u klientów przy użyciu cyklu „tworzenie — pomiar— nauka”](./adoption.md)
