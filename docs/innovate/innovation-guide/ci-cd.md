---
title: 'Innowacje na platformie Azure: Zwiększanie akceptacji'
description: Pomóż zespołom deweloperów wydajnie tworzyć rozwiązania, wspieraj bezpieczną współpracę globalną oraz usuń bariery podczas skalowania innowacji na platformie Azure.
author: absheik
ms.author: absheik
ms.date: 10/17/2019
ms.topic: conceptual
ms.service: cloud-adoption-framework
ms.subservice: innovate
ms.custom: fasttrack-new, AQC
ms.localizationpriority: high
ms.openlocfilehash: 8ba2926d702b12234dd81f93cb6820352c0fbf58
ms.sourcegitcommit: 60d8b863d431b5d7c005f2f14488620b6c4c49be
ms.translationtype: HT
ms.contentlocale: pl-PL
ms.lasthandoff: 05/12/2020
ms.locfileid: "83222270"
---
::: zone target="docs"

# <a name="azure-innovation-guide-empower-adoption"></a>Przewodnik po innowacjach na platformie Azure: Zwiększanie akceptacji

::: zone-end

::: zone target="chromeless"

# <a name="empower-adoption"></a>Zwiększanie akceptacji

::: zone-end

Wiesz, że innowacje mają kluczowe znaczenie dla sukcesu firmy. Innowacje nie są osiągane wyłącznie przez wprowadzanie nowych technologii. Należy skupić się na wspieraniu osób, które katalizują wprowadzanie zmian i tworzą nowe poszukiwane wartości. _Deweloperzy_ stanową centrum transformacji cyfrowej, a umożliwienie im osiągania lepszych wyników wymaga przyspieszenia ich pracy. Aby uwolnić twórczą energię zespołów deweloperów, musisz je aktywnie wspierać w ich wydajnej pracy, rozwijać ich globalną i bezpieczną współpracę oraz usuwać przeszkody blokujące skalowanie innowacji.

## <a name="generate-value"></a>Generowanie wartości

> [!div class="checklist"]
>
> - Każda organizacja, bez względu na branżę, w której działa, w swojej działalności na pierwszym miejscu stawia stałe generowanie wartości.
> - Skupienie się na innowacyjności polega głównie na znalezieniu nowych sposobów generowania wartości przez organizację.
> - Prawdopodobnie największym błędem popełnianym przez organizacje jest próba utworzenia nowej wartości poprzez wprowadzenie nowych technologii.
> - Czasami można spotkać się z przeświadczeniem „jeśli wprowadzimy więcej technologii, uzyskamy poprawę wskaźników”. Jednak innowacje to przede wszystkim ludzie.
> - Innowacje można przedstawić jako kombinacje osób i technologii.

Dla organizacji, które pomyślnie wprowadzają innowacje, podstawowymi elementami sprzyjającymi ich powstawaniu są wizja, strategia, unikatowy potencjał i możliwości. Takie organizacje zwracają się ku technologii dopiero wtedy, kiedy mają już jasno określony cel. Każda firma staje się firmą tworzącą oprogramowanie. Według danych serwisu LinkedIn zatrudnianie inżynierów oprogramowania rośnie w szybszym tempie poza branżą techniczną niż w jej obrębie.

Innowacje są realizowane wtedy, gdy organizacje wspierają swoich pracowników, aby mogli tworzyć wartość, której poszukują. Jedna z tych grup, deweloperzy, jest katalizatorem innowacji. Odgrywają oni coraz istotniejszą rolę w tworzeniu i zwiększaniu wartości w każdej branży. Deweloperzy to budowniczy naszej ery. Piszą kod otaczającego nas świata i znajdują się w centrum innowacji. Innowacyjne organizacje tworzą kulturę, która umożliwia deweloperom osiąganie lepszych wyników.

# <a name="developer-productivity"></a>[Wydajność pracy deweloperskiej](#tab/DeveloperProductivity)

## <a name="developer-velocity"></a>Szybkość pracy deweloperów

Umożliwianie deweloperom wynajdywania nowych rozwiązań oznacza zwiększenie szybkości ich pracy, dzięki czemu mogą więcej tworzyć, wprowadzać więcej innowacji i rozwiązywać więcej problemów. Szybkość pracy deweloperów jest podstawą intensywności technicznej każdej organizacji. Szybkość pracy deweloperów nie dotyczy tylko samej ich wydajności Jest również związana z uwolnieniem pomysłowości deweloperów, dzięki której ich pomysły mogą być szybko i sprawnie przekształcane w oprogramowanie, aby umożliwić tworzenie innowacyjnych rozwiązań. Zróżnicowane rozwiązania platformy Azure jednoznacznie sprzyjają wprowadzaniu innowacji w organizacji.

## <a name="build-productively"></a>Wydajne tworzenie

Istnieje kilka obszarów możliwości, w których platforma Azure może pomóc w wydajnym tworzeniu:
  
> [!div class="checklist"]
>
> - Zapewnienie, że deweloperzy nabiorą doświadczenia i pozostaną specjalistami w swojej dziedzinie dzięki wspieraniu ich w ciągłym zdobywaniu wiedzy.
> - Rozwinięcie odpowiednich umiejętności dzięki udostępnieniu właściwych narzędzi.

Jednym z najlepszych sposobów poprawy umiejętności deweloperów jest udostępnienie im narzędzi, które znają i lubią. Narzędzia platformy Azure są zaprojektowane z myślą o deweloperach znających aktualne trendy i wprowadzają ich w świat nowych technologii w kontekście pisanego przez nich kodu. Dzięki wsparciu dla oprogramowania open source oraz obsłudze wszystkich języków i struktur w narzędziach platformy Azure deweloperzy mogą bez problemu tworzyć rozwiązania w dowolny sposób i wdrażać je w dowolnym miejscu.

Pakiet Azure DevOps udostępnia najlepsze w swojej klasie narzędzia dla każdego dewelopera. Usługi dla deweloperów platformy Azure wprowadzają nowoczesne praktyki programistyczne i najnowsze trendy do naszych narzędzi. Na platformie Azure deweloperzy mają dostęp do najnowszych technologii, a także do najnowocześniejszego łańcucha narzędzi wspierających ich w pracy.

> [!div class="checklist"]
>
> - Narzędzia programistyczne wspomagane przez sztuczną inteligencję
> - Zintegrowane narzędzia i chmura
> - Programowanie zdalne i programowanie w parach

::: zone target="docs"

**Przejdź do [dokumentacji wprowadzającej usługi Azure DevOps](https://docs.microsoft.com/azure/devops/user-guide/?view=azure-devops)**

::: zone-end

::: zone target="chromeless"

<!-- docsTest:ignore "Azure DevOps Projects" -->
<!-- markdownlint-disable DOCSMD001 -->

### <a name="action"></a>Akcja

Aby utworzyć projekt DevOps:

1. Wybierz pozycję **Projekty usługi Azure DevOps**.
2. Wybierz pozycję **Utwórz projekt DevOps**.
3. Wybierz pozycję **Środowisko wykonawcze, struktura i usługa**.

::: form action="OpenBlade[#blade/HubsExtension/BrowseResource/resourceType/Microsoft.VisualStudio%2FAccount%2FProject]" submitText="Go to Azure DevOps Projects" :::

<!-- markdownlint-enable DOCSMD001 -->

::: zone-end

# <a name="innovate-collaboratively"></a>[Wspólne wprowadzanie innowacji](#tab/Collaboration)

## <a name="innovate-through-collaboration"></a>Wprowadzanie innowacji przez współpracę

Tworzenie oprogramowania to sport zespołowy. Współpraca z innymi osobami i dzielenie się wiedzą z członkami zespołu to klucz do sukcesu. Usuwanie barier między działem programistycznym i operacyjnym jest bardzo ważne. Możesz też skorzystać z bogatej wiedzy organizacyjnej wykraczającej poza główny zespół produktowy przy użyciu platform takich jak GitHub.

Serwis GitHub, największa społeczność deweloperów, to serce społeczności oprogramowania open source. Zawsze będzie to otwarta platforma wspierająca wszystkich deweloperów. Współpraca jest najważniejszą ideą na platformie GitHub. W ciągu roku deweloperzy dokonują ponad 1 miliarda zmian w projektach open source i prywatnych repozytoriach hostowanych w witrynie GitHub. Jest to miejsce, w którym deweloperzy współpracują, przechowują kod źródłowy i zarządzają ciągłą integracją.

**Przejdź do [repozytorium platformy Microsoft Azure w witrynie GitHub](https://github.com/azure)**

## <a name="open-source-innovation"></a>Innowacje kodu open source

W celu wprowadzania innowacji wielu deweloperów korzysta z kodu open source. W 80 do 90% przypadków rozwój nowych aplikacji rozpoczyna się od kodu typu open source. Termin „open source” nie odnosi się tylko do kodu. Oznacza on również wspólne tworzenie oprogramowania przez połączone społeczności i deweloperów z całego świata. Dzięki otwartemu modelowi programistycznemu korzystającemu z platformy GitHub zespoły wprowadzają innowacje i współpracują, wcześnie identyfikują luki w zabezpieczeniach oraz odkrywają talenty ekspertów. Zespoły deweloperów w przedsiębiorstwach mogą integrować repozytoria GitHub z usługami Microsoft Teams i Azure. Usługa Teams to jedyne rozwiązanie, które łączy czat, rozmowy głosowe i współpracę z możliwościami aplikacji pakietu Microsoft Office, spotkań i przepływów pracy procesów biznesowych, a wszystko to w jednym środowisku użytkownika. Jest to centrum pracy zespołowej i innowacji.

**Przejdź do [rozwiązań typu open source na platformie Azure](https://azure.microsoft.com/overview/choose-azure-opensource)**

**Przejdź do [dokumentacji aplikacji Microsoft Teams](https://docs.microsoft.com/MicrosoftTeams)**

# <a name="innovation-characteristics"></a>[Charakterystyka innowacji](#tab/Characteristics)

## <a name="innovate-by-using-azure-devops"></a>Tworzenie innowacji z użyciem usługi Azure DevOps

Przedsiębiorstwa korzystają z platformy GitHub do hostowania kodu źródłowego i używają usługi Azure Pipelines do ciągłej integracji i ciągłego dostarczania, aby szybko wdrażać zmiany na platformie Azure. Połącz usługę Azure Boards z repozytoriami GitHub, aby skorzystać z zaawansowanych możliwości zarządzania projektami zapewnianych przez usługę Azure Boards, które obejmują tablice Kanban, listy prac, pulpity nawigacyjne zespołów i raporty niestandardowe.

## <a name="characteristics-of-innovative-applications"></a>Charakterystyka innowacyjnych aplikacji

Na platformie Azure deweloperzy mogą tworzyć aplikacje natywne dla chmury przy użyciu kanonicznych wzorców nowoczesnych aplikacji. Platforma Azure obsługuje i udostępnia wszystkie bloki konstrukcyjne, których potrzebują zespoły deweloperów do tworzenia aplikacji przy użyciu kontenerów, zarządzanych baz danych, sztucznej inteligencji i możliwości bezserwerowych.

## <a name="scale-innovation"></a>Skalowanie innowacji

Dla każdego lidera biznesowego wysoki priorytet ma wprowadzanie innowacji w środowisku klienta i w aplikacjach biznesowych. Niezależnie od tego, czy tworzysz środowiska internetowe, dla urządzeń przenośnych, IoT czy rzeczywistości mieszanej, innowacje są kluczem do przyszłego sukcesu Twojej organizacji. Aby skalować innowacje, organizacje muszą się skupić na pakowaniu i dostarczeniu swoich unikatowych wartości biznesowych jako usług przeznaczonych do składania, dzięki czemu partnerzy i pracownicy mogą łatwo i wydajnie uczestniczyć w procesie generowania wspólnej wartości.

Platforma Azure ma unikatową ofertę, która ułatwia skalowanie i wprowadzanie innowacji w organizacji. Aby wprowadzać więcej innowacji, profesjonalni deweloperzy mogą tworzyć aplikacje i bloki konstrukcyjne, które umożliwiają innym ekspertom w organizacji tworzenie aplikacji na solidnej podstawie. Na platformie Azure mogą oni zapewnić bezpieczeństwo od podstaw dzięki wsparciu zespołu ekspertów i proaktywnym funkcjom zgodności, którym ufają przedsiębiorstwa, rządy i startupy.

# <a name="liveops-innovation"></a>[Innowacje LiveOps](#tab/LiveOps)

## <a name="future-ready-liveops"></a>Przygotowanie na przyszłość: LiveOps

Innowacyjne organizacje stosują mentalność operacji na żywo (LiveOps). LiveOps to proces projektowania zapewniający ciągłe skupianie się na klientach. W całym procesie najważniejsza jest obsługa klienta. Jest to metoda projektowania i kierunkowania skoncentrowana na dostarczaniu wartości dla klientów, ze szczególnym naciskiem na zadowolenie klientów i wyniki.

Metodyka LiveOps pomaga również humanizować dane. Podejście LiveOps sprawia, że dane są bardziej funkcjonalne, dzięki czemu organizacja może podejmować działania w czasie rzeczywistym, które będą miały wpływ na aplikacje, klientów i firmę. Jest to proces ukierunkowany na eksperymentowanie z uwypukleniem iteracji i ewolucji, umożliwiający częste wprowadzanie spójnych zmian. LiveOps to podejście łączące metodykę DevOps z zarządzaniem relacjami z klientami.

## <a name="liveops-transition"></a>Przemiana podejścia LiveOps

Opracowywanie gier to jeden z przykładów przemysłowego zastosowania metodyki LiveOps już dziś. Nowoczesne gry to ikony aplikacji LiveOps. Gry przechodzą cichą rewolucję. Przekształcają się z zapakowanych towarów o czasie życia mierzonym w godzinach do aktywnych społeczności z czasem życia mierzonym w latach. Na rynku są ponad dwa miliardy graczy, o których uwagę walczą dziesiątki tysięcy nowych gier wydawanych każdego roku. W takiej sytuacji deweloperzy gier zwrócili się ku metodyce LiveOps w celu większego zaangażowania graczy i zachowania ich bazy w czasie. Innowacja polega w tym przypadku na ciągłym angażowaniu graczy poprzez aktualizacje zawartości, specjalne wydarzenia, promocje i oferty.

## <a name="azure-playfab"></a>Azure PlayFab

[Azure PlayFab](https://azure.microsoft.com/services/playfab) to kompletna platforma zaplecza dla gier na żywo oraz przykład platformy aplikacji wiodącej w metodyce LiveOps. Platforma Azure PlayFab zapewnia możliwość ciągłego monitorowania kodu oraz uzyskiwania analiz i wydawania aktualizacji w czasie rzeczywistym w celu zoptymalizowania aplikacji i zwiększenia zysków. Celem platformy PlayFab jest dostarczanie inteligentnej chmury dla gier, dzięki której deweloperzy mogą lepiej angażować i utrzymywać swoich graczy oraz zarabiać więcej.

Platforma PlayFab oferuje zróżnicowane narzędzia i usługi LiveOps o wyższej marży umożliwiające zwiększenie zyskowności i wydłużenie okresu istnienia gry. Rozwiązanie PlayFab jest w pełni niezależne od urządzeń i platform. Można je łatwo integrować z dostawcami tożsamości społecznościowych, takimi jak Facebook lub Steam, platformami magazynowymi w celu organizowania handlu oraz z platformami urządzeń, takimi jak iOS, Android, Xbox i PlayStation. Zasoby danych platformy Azure umożliwiają dostarczanie za pomocą platformy PlayFab inteligentnych usług, dzięki czemu nasi klienci mogą tworzyć lepsze gry, podejmować lepsze decyzje, zdobywać nowych graczy i ich utrzymywać, a także szybciej się uczyć, przeprowadzając więcej eksperymentów i szybciej wykonując iteracje.

**Przejdź do [dokumentacji usługi Azure PlayFab](https://docs.microsoft.com/gaming/playfab)**
